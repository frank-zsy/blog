---
title: 父亲的诗
date: 2021-08-21
---

> 父亲写给我的一些诗

与辰儿游镜泊湖
1998.7
一碧琉璃静不波，水晶盘外尽青螺。
江山终得游闲日，何必中流击楫歌。

辰儿以全省高考理科第五名考入清华大学计算机系，系赋
2006.8
高原碧翠百花红，鹊报佳音喜意浓。
今夜河湟看鸭凤，明朝沧海听鲲龙。
拏云须踏云霄路，观日应登日景峰。
老树欣望新叶茂，更从头上秀千重。

遥思辰儿，以诗勉之
2012.7
锦绣青春岁月裁，京门万卷拓襟怀。
人无目标空壮志，士乏平台辜巨材。
诸葛耕吟梁甫叹，宗棠帅扫乌孙哀。
男儿当舞轩辕剑，直挟风雷窄北魁。

贺辰儿考入北京大学攻读硕士学位
2013.5
飘零书剑弱冠时，不负青春追日思。
湟水曾传三捷报，蟾宫又折一琼枝。
宏图初绘云霄道，风云应赋沧海辞。
快意人生今题榜，攻坚路上悟真知。

为辰儿千里走单骑行状
癸巳年西历五月三十一日，辰儿骑自行车从西宁启程，单车纵行青甘陝豫鲁冀京七省市，于七月五日抵京，亦生平一壮举也，特赋一律述之。结句“华京”二字，亦寓其清华大学本科毕业、又考入北京大学读硕士事。
2013.7
朝霞轮影出边城，慷慨男儿又远征。
万里单车收渎岳，七省长路轧峥嵘。
幽情方举炎黄鼎，壮志还巡燕赵营。
满载关山归骑急，襟怀拓砺到华京。

题辰儿骑车游卢沟桥
2014.5.2
卢沟往事忆英雄，碧血犹为夕照红。
访古今来寻弹痕，江山烈烈一望中。

毕业离京赴杭州入职网易留念
2016.7.6
京华十载书生路，凝作经纶下杭州。
此日鹏南开创业，他时四海竞风流。

辰儿入职网易一年，业绩卓异，喜赠
2017.11.24
京门壮别下杭城，湖海弄潮有佳评。
欲问龙津何处渡，煌煌太学自传行。

辰辰辞职阿里巴巴，被同济大学免试录取为博士研究生
2019.8.24
西湖碧绿百花浓，海上风光更动容。
问道蓬莱修正果，重开异境化神龙。

疫时赞辰儿 
除夕夜，疫情告急，辰儿拒看春晚，先网上捐资，复发起大数据救助项目，废寝忘食，以致唇火腿麻。经数日，海内外近二十个团队、三千名以上各界业内人士在旗下工作，真是众志成城，令人感动。
2020.1.31 
冠魔伴鼠入新春，情动陲疆眺楚尘。
尽数收成捐武汉，还倡战略筑文津。
键敲构架筋抽腿，心虑灾民火灼唇。
大爱如旗招四海，三千俊杰斗瘟神。

贺辰儿荣获2020年开源十大杰出贡献人物
2021.2
一缕清风洗碧空，星辰初耀破朦胧。
倾情武汉三洲业，驱疫文襄四海功。
雾蔽湖山无白眼，云开翰苑有青骢。
长虹映照峥嵘上，悬圃穹灵曲折通。

为辰辰婷婷大婚喜作
2021.8.13
花浓夏邑醉馨香，琴瑟和声善雅堂。
慧业联姻鸿鹄啭，巅峰携手凤凰翔。
门迎四海多飞客，礼蕴三仪尽绕祥。
今夜斑斓灯火艳，明朝比翼百年长。
